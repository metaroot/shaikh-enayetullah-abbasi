---
title: নাবী নূর নাবী হযরত মুহাম্মাদ (ﷺ) এর আরশচুম্বি মর্যাদা
date: '2022-06-30'
tags: ['আখেরী নাবী নূর নাবী হযরত মুহাম্মাদ (ﷺ)', 'মুমিন', 'মর্যাদা']
draft: false
summary: আল্লাহ তায়ালার আখেরী নাবী নূর নাবী হযরত মুহাম্মাদ (ﷺ) এর আরশচুম্বি মর্যাদার বিরুদ্ধে ভারতের ক্ষমাতাসীন উগ্রবাদী দল বিজেপির দুইজন কুলাঙ্গার মুখপাত্র নূপুর শার্মা ও নবীন জন্দালের অবমাননা মূলক বক্তব্যের তীব্র নিন্দা ও প্রতিবাদ করে বিবৃতি প্রদান করেছেন তাহরিকে খাতমে নুবুওয়্যাত বাংলাদেশের আমীর আল্লামা মুফতি ড. সাইয়্যেদ মুহাম্মাদ এনায়েতুল্লাহ আব্বাসী ওয়া সিদ্দিকী পীর সাহেব জৌনপুরী।
---

আল্লাহ তায়ালার আখেরী নাবী নূর নাবী হযরত মুহাম্মাদ (ﷺ) এর আরশচুম্বি মর্যাদাকর বিরুদ্ধে ভারতের ক্ষমাতাসীন উগ্রবাদী দল বিজেপির দুইজন কুলাঙ্গার মুখপাত্র নূপুর শার্মা ও নবীন জন্দালের অবমাননা মূলক বক্তব্যের তীব্র নিন্দা ও প্রতিবাদ করে বিবৃতি প্রদান করেছেন তাহরিকে খাতমে নুবুওয়্যাত বাংলাদেশের আমীর আল্লামা মুফতি ড. সাইয়্যেদ মুহাম্মাদ এনায়েতুল্লাহ আব্বাসী ওয়া সিদ্দিকী পীর সাহেব জৌনপুরী।

তিনি বলেন, আমি একজন মু'মিন মুসলমান হিসেবে আমার সংগঠন ও বাংলাদেশের ১৪ কোটি মুসলমানের পক্ষ থেকে এই ধৃষ্টতা ও বেয়াদবী মূলক কর্মকাণ্ডের প্রতি ঘৃণা প্রকাশ করছি। এই ঘৃণ্য কর্মকাণ্ডের প্রতিবাদে ভারতের মুসলিম জনতা বিক্ষোভ প্রদর্শন করলে ভারত সরকার তাতে পাত্তা দেয়নি। আরব দেশগুলোর ভারতীয় রাষ্ট্রদূতকে তলব করে রাষ্ট্রীয়ভাবে ক্ষমা চাওয়ার চাপ প্রদান ও আরব ব্যবসায়ীগনের "বয়কট ইন্ডিয়া প্রোডাক্ট" আন্দোলনের কারনে ভারত সরকার নতি স্বীকার করে তাদের দুই কুলাঙ্গার নেতাকে বহিষ্কার করতে বাধ্য হয়।

পীর সাহেব আরো বলেন, ভারত সরকারের উচিত অনতিবিলম্বে তাদেরকে আইনের আওতায় নিয়ে আসা নতুবা শুধু ভারতের মুসলমান নয়, বাংলাদেশের মুসলমানগন রাগে, ক্ষোভে ও প্রতিবাদে রাজ পথে নেমে আসতে বাধ্য হবে।

তিনি আরো বলেন, বাঙ্গালী জাতির নীতি নির্ধারক ও অভিভাবক হিসেবে বাংলাদেশ সরকারের উচিত ভারতীয় রাষ্ট্রদূতকে তলব করে শোকজ করা এবং সংসদে নিন্দা প্রস্তাব এনে রাষ্ট্রীয়ভাবে এ ধরনের কর্মকাণ্ডের ঘৃণা ও প্রতিবাদ করা। এবং যতক্ষণ পর্যন্ত ভারত সরকার অভিযুক্তদেরকে শাস্তির আওতায় না আনবে এবং রাষ্ট্রীয়ভাবে ক্ষমা না চাইবে তাদের সাথে রাজনৈতিক, কূটনৈতিক ও ব্যবসায়ীক সম্পর্ক ছিন্ন করা।

পরিশেষে বাংলাদেশের উলামায়ে কেরামগনকে নিশ্চুপ না থেকে এ ধরণের বেয়াদবি মূলক কর্মকাণ্ডের প্রতিবাদ করার আহবান জানান।
